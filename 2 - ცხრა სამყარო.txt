არსებობს 9 სამყარო. მათი სახელებია: ნიფელჰეიმი, მუსფელჰეიმი, ასგარდი, მიდგარდი, იოტუნჰეიმი, ვანაჰეიმი, ალფჰეიმი, სვარტალფჰეიმი და ჰელჰეიმი.
ისინი არსებობენ ერთმანეთის გვერდით იგდრასილის ხის ფესვებზე. მათი ზუსტი განლაგება, სამწუხაროდ, არ არის ცნობილი.
ყოველ სამეფოში განსხვავებული არსებები ბინადრობენ.
ნიფელჰეიმი და მუსფელჰეიმი შეიქმნა გინუნგაგაპში, ანუ თავდაპირველ სიცარიელეში, დანარჩენი მიწები კი იმირის ნეშთისგან შექმნეს ოდინმა და მისმა ძმებმა.


ნიფელჰეიმი 
 
ნიფელჰეიმი -  (ძველ სკანდინავიურად "Niflheimr"), ნიშნავს ნისლის სამეფოს ან ნისლის სახლს. მდებარეობს ჩრდილოეთით. ის არის ყველაზე ბნელი და ცივი რეგიონი სამყაროებს შორის. აქ მდებარეობს უძველესი წყარო: ჰვერგელმირი (Hvelgermir), რაც ნიშნავს ბუშტუკებიან მდუღარე წყაროს. მას იცავს დრაკონი სახელად ნიდჰუგი (Níðhöggr). 
ნათქვამია რომ ყოველი ცივი მდინარე ჰვერგელმირიდან მოედინება. ისევე როგორც 11 მდინარიე - ელივაგარი (Élivágar). 

თითოეული მათგანის სახელებია: 
სვოლი - Svǫl
გუნფრა - Gunnþrá
ფიორმი - Fjǫrm
ფინბულთურნი - Fimbulþul
სლიდრი - Slíðr
ჰრიდი - Hríð
სლიგრი - Sylgr
ილგრი - Ylgr
ვიდი - Víð
ლეიპტრი - Leiptr
გიოლი - Gjǫll

წყარო არის ყოველი ცოცხალის საწყისი, ყოველი ცოცხალი კი საბოლოოდ უკან დაუბრუნდება მას.
ელივაგარის მდინარეები, როდესაც გინუნგაგაპიც სიღრმეებში მიედინებოდნენ, ჩამოყალიბდა უამრავი ყინული, რამაც საბოლოოდ შექმნა მკვრივი ფენა.
აქ კი სიცოცხლის ხემ - იგდრასილმა(Yggdrasill) დაიწყო გაზრდა. მისი ფესვები ნიფელჰაიმამდე გადაიჭიმა და ჰვერგელმირის წყალი შეიწოვა.


მუსფელჰეიმი

მუსფელჰეიმი - (ძველ სკანდინავიურად "Múspellsheimr"), ნიშნავს ცეცხლის სამეფოს. მდებარეობს სამხრეთით.
ის შეიქმნა ნიფელჰეიმთან ერთად გინუნგაგაპში, სადაც არის უსასრულო სიცხე, ნაპერწკლები, ლავა, ჭვარტლი.
მუსფელჰეიმი არის ცეცხლის გიგანტებისა და ცეცხლოვანი დემონების სამეფო. ამ ადგილს მართავს გოლიათი სახელად სურტრი (Surtr), რაც ნიშნავს ბნელს.
ის არის ასგარდელი ღმერთების მტერი. სურტრი აღმართავს მის ცეცხლოვან ხმალს რაგნაროკის დროს (მსოფლიოს დასასრულისას). შემდგომ შეუტევს ასგარდს, ღმერთების სახლს, და იქაურობას ალმოდებულ ჯოჯოხეთად გადააქცევს.


ასგარდი

ასგარდი - (ძველ სკანდინავიურად "Ásgarðr"), არის ღმერთებისა და ქალღმერთების სახლი. ოდინი მართავს ამ ადგილის და არის აესირების მთავარი. მას ჰყავს მეუღლე სახელად ფრიგი. ის არის ასების დედოფალი. ასგარდში არის ასევე ოდინის დარბაზი, სახელად ვალჰალა (Valhǫll). აქ ხვდება იმ ადამიანთა ნახევარი, რომლებიც ბრძოლის ველზე დაიხოცნენ. დანარჩენი ნახევარი კი მიდის ფოლკვანგირში (Fólkvangr ), რომელსაც მართავს ქალღმერთი ფრეია.
ასგარდი მდებარეობს ცის ყველაზე მაღალ ადგილას, იგდრასილის ხეზე


მიდგარდი

მიდგარდი - (ძველ სკანდინავიურად "Miðgarðr"), ნიშნავს შუა მიწას, შუა ხმელეთს,  მდებარეოვს სამყაროს ცენტრში, ასგარდის ქვემოთ. ისინი ერთმანეთთან ბიფროსტის (Bifröst) ხიდით არიან დაკავშირებულნი, იგივე ცისარტყელისებრი ხიდით. 
მიდგარდს გარს მთლიანად არტყამს დიდი ოკეანე, რომელიც გაუვალია. ოკეანეში არის, ლოკის შვილი, გიგანტური ზომის გველი, იორმუნგანდრი (Jǫrmungandr), იგივე მიდგარდის გველი. ის იმდენად დიდია რომ დედამიწას სრულად არტყამს გასრს. მიდგარდი არის ადამიანთა სამყარო.
ნათქვამია, რომ რაგნაროკისას იორმუნგანდრი ამოვა ოკეანიდან, წყალი კი ყველაფერს წალეკავს პირისაგან მიწისა.
რადგანაც ყინულის გოლიათები მიდგარდს საფრთხეს უქმნიდნენ, ოდინმა იმირის წამწამებისგან მთლიანად შემოსაზღვრა შუახმელეთი დიდი კედლით.


იოტუნჰეიმი

იოტუნჰეიმი - (ძველ სკანდინავიურად "Jötunheimr"), ნიშნავს ყინულის გოლიათების ან უბრალოდ გოლიათების მიწას. მათ ასევე უწოდებენ იოტუნებს. ისინი არიან ასგარდელების მტრები.
იოტუნჰეიმი ძირითადად მოიცავს მთებს, კლდეებს, უდაბნოებსა და ხშირ ტყეებს. ის მდებარეობს ოკეანის გარეთა ნაპირების თოვლიან რეგიონში. ამის გამო იოტუნები იკვებებიან მდინარის თევზებით და ტყის ცხოველებით, აქ ნაყოფიერი მიწა არ არის.
იოტუნები და ასგარდელები, მართალია რომ მოსისხლე მტრები არიან, თუმცა არის შემთხვევები როცა მათ თბილი ურთიერთობა აქვთ. მაგალითად: 
ოდინს და მის შვილს თორს რამდენიმე საყვარელი ჰყავდათ იოტუნჰეიმიდან. ასევე ლოკი, რომელიც ყინულის გოლიათია, ასგარდელებთან მეგობრული ურთიერთობა ჰქონდა.
ყინულის გოლიათების მიწასა და ასგარდს ჰყოფდა მდინარე იფინგი(Ífingr), რომელიც არასდროს იყინებოდა. 
იოტუნჰეიმში მდებარეობს ციხესიმაგრე უტგარდი (Útgarðar). ის იმდენად მაღალია, რომ მიწიდან მისი თავის დანახვა შეუძლებელია. მასში ცხოვრობს იოტუნების მეფე
უტგარდ-ლოკი (Útgarða-Loki). მისის სახელი ნიშნავს - გარეთა მიწის ლოკის. ის ასევე ცნობილია როგორც სკრიმირი (Skrýmir ). ლოკი და უტგარდ-ლოკი სხვადასხვა პიროვნებები არიან.



ვანაჰაიმი

ვანაჰაიმი - (ძველ სკანდინავიურად "Vanaheimr"), ნიშნავს ვანირების სახლს. ვანირები, იგივე ვანები, არიან ძველი ღმერთები. ისინი არიან უმაღლესი დონის ჯადოქრები და მაგიკოსები.
მათ ასევე შეუძლიათ მომავლის განჭვრეტა. არ არის ცნობილი თუ სად მდებარეობს ვანაჰაიმი ან როგორ გამოიყურება ის. 
ასგარდელებსა და ვანირებს შორის ომის დასასრულს, სამი ვანი, (ნიორდი, ფრეი და ფრეაია) გადმოსახლდნენ ასგარდში, მშვიდობის ნიშნად.
ნიორდი იყო ვანაჰეიმის მეფე. ფრეი და ფრეია არიან მისი შვილები, ტყუბი და-ძმა. ისინი არიან ფერტილობის და ბუნების ღმერთები. სწორედ ფრეიას დარბაზში, სახელად ფოლკვარგში, მიდიან დახოცილი მეომრების ნახევარი.
ის ძალიან პოპულარული ქალღმერთი იყო ვიკინგების დროს.
განსხვავებული აზრები ასრესბობს მასსა და ოდინის მეუღლეს, ფრიგს შორის. ბევრის ფიქრობს რომ ისინი ერთი და იგივე ქალღმერთს წარმოადგენენ, თუმცა სამწუხაროდ ზუსტი ინფორმაცია ამასთან დაკავშირებით არ არსებობს.



ალფჰაიმი

ალფჰაიმი - (ძველ სკანდინავიურად "Álfheimr"), ნიშნავს ელფების სამყაროს. მას ასევე უწოდებენ ლიოსალფჰაიმს (Ljósálfheimr), რაც ნიშნავს ნათელი ელფების მიწას.
ნათელი ელფები არიან სამყაროებს შორის ყველაზე ლამაზი არსებები. მათ განიხილავენ როგორც მფარველ ანგელოზებს. ამ ადგილის მმართველი არის ვანირი ღმერთი - ფრეი.
ნათელი ღმერთები არიან დაბალი რანგის ბუნებისა და ფერტილობის ღმერთები. ისინი ადამიანებს ხელს უშლიან ჯადოქრობის ცოდნის გაღრმავებაში. ასევე ცნობილები არიან მათი ღვთაებრივი სიმღერებით, პოეზიით და მუსიკით.



სვარტალფჰეიმი

სვარტალფჰეიმი - (ძველ სკანდინავიურად "Svartálfaheimr") არის ჯუჯების სამეფო. ისინი ცხოვრობენ გამოქვაბულებში, კლდეებში და მიწის ქვეშ. მათი მეფე იყო ჰრეიმდარი (Hreiðmarr).
ზოგ წყაროში ის მოხსეინებულია როგორც ძალიან ძლიერი ჯადოქარი. ის მეფობდა სანამ მას ლოკის შვილი, ფენრირი, მოკლავდა.

ჯუჯები არიან უმაღლესი დონის მჭედლები. ისისნი ასგარდელებს უამრავ საჩურებს სჩუქნიდნენ. მაგალითად მაგიური ოქროს ბეჭედი - დრაპნირი (Draupnir), რომელსაც შეეძლო რომ უსასრულოდ გამრავლებულიყო და ასევე გუნგნირი (Gungnir), შუბი რომელის სროლის შემდგომაც მიზანს ყოველთვის აღწევდა. ორივე საჩუქარი ოდინისთვის იყო.
სვარტალფჰეიმი პიდაპირი მნიშვნელობით ნიშნავს ბნელი ელფების მიწას. მკვლევარებმა შენიშნეს, რომ ჯუჯები და ბნელი ელფები გამოიყენებოდა როგორც სინონიბები. 
ჯუჯები - "dvergr"
ბნელი ელფები - "dökkálfar "
ჯუჯების მიწას ასევე ეწოდება ნიდაველირი (Niðavellir), რაც ბნელ ველებს ნიშნავს.
ზუსტად არ არის ცნობილი ჯუჯებსა და ბნელ ელფებს შორის არსებობს თუ არა რაიმე კავშირი. ზოგის აზრით ისინი ერთნი არიან, ზოგი კი ფიქრობს რომ სხვადასხვა არსებები არიან.



ჰელჰაიმი

ჰელჰაიმი ან უბრალოდ ჰელი - (Helheimr / Hel), ნიშნავს ჰელს სამეფოს. ჰელი არის გოლიათი და ასევე ლოკის ქალიშვილი. ამ ადგილას მოდიან იმ ადამიანთა სულები, რომლებმაც ვერ შესძლეს ვალჰალაში ან ფოლკვარგში შესვლა, ანუ არ დაიღუპნენ ბრძოლაში.
ჰელჰაიმი ხშირად გაიგივებულია ქრისტიანულ ჯოჯოხეთთან, მაგრამ ეს სიმართლეს არ შეესაბამება. ბევრი რამ არ არის ზუსტად გადმოცემული, მაგრამ ის დანამდვილებით ვიცით რომ ჰელში მოხვედრილი სულები არ განიკითხებოდნენ მათი ქცევების მიხედვით. ასევე არ იყო არანაირი სასჯელი.
ჰელჰაიმი არ არის არც დადებით ან უარყოფით კონექსტში მოხსენიებული. სულები განაგრძობდნენ ისეთი ცხოვრებას, როგორიც მიდგარდში ყოფნისას ჰქონდათ.
რაგნაროკის დადგომის დროს, ჰელი შეკრებს მკვდარი სულების არმიას და ვიგრიდის(Vígríðr) ველზე შეუტევენ ღმერთებს.

საინტერესოა ისიც, რომ უბრძოლველად დაღუპული ადამიანთა სულები, ასევე ხვდებოდნენ ნიფელჰეიმში. განსხვავება ისაა რომ, ნისლის სამეფოში მყოფ სულებს დაკარგულ სულებს უწოდებენ. 
სამწუხაროდ ზუსტად არც ეს არის ჩვენამდე მოღწეული, თუ რას ნიშნავს 'დაკარგული'.

