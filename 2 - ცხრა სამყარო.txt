არსებობს 9 სამყარო. მათი სახელებია: ნიფელჰეიმი, მუსფელჰეიმი, ასგარდი, მიდგარდი, იოტუნჰეიმი, ვანაჰეიმი, ალფჰეიმი, სვარტალჰეიმი და ჰელჰეიმი.
ისინი არსებობენ ერთმანეთის გვერდით იგდრასილის ხის ფესვებზე.
ყოველ სამეფოQში განსხვავებული არსებები ბინადრობენ.
ნიფელჰეიმი და მუსფელჰეიმი შეიქმნა გინუნგაგაპში, ანუ თავდაპირველ სიცარიელეში, დანარჩენი მიწები კი იმირის ნეშთისგან შექმნეს ოდინმა და მისმა ძმებმა.


ნიფელჰეიმი 

ნიფელჰეიმი -  (ძველ სკანდინავიურად Niflheimr), ნიშნავს ნისლის სამეფოს ან ნისლის სახლს. ის არის ყველაზე ბნელი და ცივი რეგიონი სამყაროებს შორის. აქ მდებარეობს უძველესი წყარო: ჰვერგელმირი (Hvelgermir), რაც ნიშნავს ბუშტუკებიან მდუღარე წყაროს. მას იცავს დრაკონი სახელად ნიდჰუგი (Níðhöggr). 
ნათქვამია რომ ყოველი ცივი მდინარე ჰვერგელმირიდან მოედინება და ისევე როგორც 11 მდინარიე - ელივაგარი (Élivágar). 
თითოეული მათგანის სახელებია: 
სვოლი - Svǫl
გუნფრა - Gunnþrá
ფიორმი - Fjǫrm
ფინბულთურნი - Fimbulþul
სლიდრი - Slíðr
ჰრიდი - Hríð
სლიგრი - Sylgr
ილგრი - Ylgr
ვიდი - Víð
ლეიპტრი - Leiptr
გიოლი - Gjǫll
წყარო არის ყოველი ცოცხალის საწყისი, რომლებიც საბოლოოდ უკან ბრუნდებიან.
ელივაგარის მდინარეები როდესაც გინუნგაგაპიც სიღრმეებში მიედინებოდნენ, ჩამოყალიბდა უამრავი ყინული, რამაც საბოლოოდ შექმნა მკვრივი ფენა.
აქ კი სიცოცხლის ხემ - იგდრასილმა დაიწყო გაზრდა. მისი ფესვები ნიფელჰაიმამდე გადაიჭიმა და ჰვერგელმირის წყალი შეიწოვა.


მუსფელჰეიმი

მუსფელჰეიმი - (ძველ სკანდინავიურად Múspellsheimr), ნიშნავს ცეცხლის სამეფოს.
ის შეიქმნა ნიფელჰეიმთან ერთად გინუნგაგაპში, სადაც არის უსასრულოდ სიცხე, ნაპერწკლები, ლავა, ჭვარტლი.
მუსფელჰეიმი არის ცეცხლის გიგანტებისა და ცეცხლოვანი დემონების სამეფო. ამ ადგილს მართავს გოლიათი სახელად სურტრი (Surtr) ნიშნავს მუქს, ბნელს.
ის არის ასგარდელი ღმერთების მტერი. სურტრი აღმართავს მის ცეცხლოვან ხმალს რაგნაროკის დროს ანუ მსოფლიოს დასასრულისას. შემდგომ შეუტევს ასგარდს, ღმერთების სახლს, და იქაურობას ალმოდებულ ჯოჯოხეთად გადააქცევს.
