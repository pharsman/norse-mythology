თავდაპირველად,სანამ სამყაროები, ღმერთები და ადამიანები შეიქმნებოდნენ, იყო უკიდეგანო უფსკრული, სახელად გინუნგაგაპი.მასში მხოლოდ სიბნელე და ქაოსი სუფევდა. ჩრდილოეთით პირველყოფილი ყინულით მოცული - ნიფელჰეიმი (ნისლის სამეფო), ხოლო სამხრეთით პირველყოფილი ცეცხლისგან შემდგარი მუსფელჰეიმი მდებარეობდა (ცეცხლის სამეფო).

ნისლის სამეფოში ყოველი ცივი მდინარე წყაროდან ,სახელად - 'ჰვერგელმირიდან'  მოედინებოდა. 11 ნაკადული, თითოეულ მათგანს ჰქონდა სახელი, თუმცა მათ ერთიანობაში მოიხსენიებენ, როგორც ელივაგარს . 
ისინი მიიწევდნენ გინუნგაკაპის უფსკრულისკენ. ცეცხლის სამეფოდან კი ლავა და ცეცხლოვანი ნაპერწკლები გამოდიოდა. 

საბოლოოდ ყინულისა და ცეცხლის შეხებით, წარმოიქმნა სამყაროში პირველი არსება და გოლიათი სახელად იმირი და ასევე ძროხა - აუდუმბლა .

როდესაც იმირმა პირველად დაიძინა, მისი ხელების ოფლისგან წარმოიშვა კიდევ 2 გოლიათი, ერთი ქალი მეორე კი კაცი,
მოგვიანებით კი წარმოიშვა თრუდგელმირი . ისინი იყვნენ უკვე ჭეშმარიტი ყინულის გოლიათები,იგივე იოტუნები. 
იმირი და მისი შვილები იკვებებოდნენ აუდუმბლას რძით, ხოლო თვითონ ძროხა ლოკავდა დამარილებულ ყინულებს.
პირველ დღეს უცნაური რამ მოხდა. აუდუმბლამ შეამჩნია რომ ყინულიდან თმა გამოჩნდა, მეორე დღეს კი თავი. მესამე დღეს კი დანარჩენი სხეული. კაცი,რომელიც ყინულიდან ამოვიდა იყო ბური, მიჩნეულია რომ ის არის პირველი ღმერთი.
ის იყო უსაზღვროდ მაღალი, დიდი და ლამაზიო. ბურმა ცოლად შეირთო იმირის შვილიშვილი ბესტლა, მათ შეეძინათ ვაჟი სახელად ბორი, თუმცა ზუსტად არ არის ცნობილი თუ ვისგან ან როგორ გაუჩნდა შვილი ბურს.

ბორს და ბესტლას კი ასევე 3 შვილი ეყოლათ: ოდინი, ვილი და ვე. ისინი იყვნენ პირველი ასგარდელები, იგივე ასები, ეისირები.

ძმებს არ მოსწონდათ ის ფაქტი, რომ ყინულის გოლიათები უფრო ბევრნი იყვნენ ვიდრე ასები. ისისნი ძალიან სწრაფად მრავლდებოდნენ, ასევე არ მოსწონდათ სამყაროში არსებული ქაოსი. ამიტომაც ოდინმა, ვილიმ და ვემ გადაწყვირეს რომ მოეკლათ იმირი, მაშინ როცა ის დაიძინებდა. და ასეც მოიქცნენ. მიუხედავად იმისა რომ დიდი ბრძოლა გაიმართა, ძმებმა გაიმარჯვეს. 
იმირის სხეულიდან იმ რაოდენობის სისხლი გადმოვიდა, რომ ყინულის გოლიათების უდიდესი ნაწილი განადგურდა.
გადარჩა მხოლოდ თრუდგელმირის ვაჟი: ბერგელმირი მის მეუღლესთან ერთად. ყოველი მომავალი გოლიათი მათი შთამომავალია.

ძმებმა იმირის მკვდარი სხეულისგან შექმნეს სამყარო გინუნგაგაპის ცენტრში.
მისი სისხლისგან შეიქმნა ოკეანეები, ტბები,
ცრებლებისგან - მდინარეები,
ხორცისგან - მიწა,
ძვლებისგან - მთები,
კბილებისგან - კლდეები.
მათ ტვინი მაღლა ჰაერში ისროლეს, რის შემდგომაც წარმოიქმნა ღრუბლები,
თავის ქალისგან შექმნეს ცა.
თმისგან ბალახი და ხეები.

ასებმა დაიჭირეს ნაპერწკლები, რომლებიც მოდიოდნენ მუსფელჰაიმიდან. ჩამოჰკიდეს ცაზე. ასე გაჩნდნენ ვარსკვლავები. ამიერიდან მათ მიერ შექმნილ სამყაროს სინათლე გაანათებს.

ძმებმა გადაწყვიტეს რომ დაესახლებინათ ეს ადგილი. ერთ დღეს მათ იპოვეს ორი ხე. თელა და ნაცარი. ოდინმა მათ მისცა სული და სიცოცხლე. ვილიმ გონება, მოძრაობის უნარი და აზროვნება, ვემ კი სისხლი, ფორმა, მეტყველება, 5 გრძნობა და სახელები.
თელას ხისგან წარმოიშვა ქალი, სახელად ემბლა. ხოლო ნაცრისგან წარმოიშვა კაცი, სახელად ასკი.
ამ სამყაროს ეწოდა მიდგარდი ანუ შუა ხმელეთი. ეს იყო ჩვენი დედამიწა.
ის მდებარეობდა იგდრასილის ხის, იგივე სიცოცხლის ხის, ცენტრში.
ღმერთებმა შეამჩნიეს რომ იოტუნები საფრთხეს უქმნიდნენ ახლად შექმნილ სამყაროს, ამიტომაც იმირის წამწამებისგან მთლიანად შემოსაზღვრეს მიდგარდი კედლით.
ხოლო ბერგელმირს და მის მოდგმას ებოძათ მიწა, სახელად იოტუნჰეიმი.
შუახმელეთიდან ზემოთ, ყველაზე მაღლა, ძმებმა შექმნეს ასგარდი იდავოლირის ველზე, რომელიც ღმერთების შეხვედრის ადგილს ნიშნავს, საადაც თვითონვე დასახლდნენ.

ახლად შექმნილ სამყაროში, ცა რომ არ ჩამონგრეულიყო, ოდინმა ვილიმ და ვემ შექმნეს ჯუჯები მატლებისგან, რომლებიც იმირის გარდაცვლილ სხეულს ჭამდნენ.
4 მათგანი დააყენეს ცის ოთხივე მხარეს. მათი სახელებია: ნორდი (ჩრდილოეთი), ვესტრი(დასავლეთი), სუნდრი(სამხრეთი) და აუსტრი(აღმოსავლეთი). დანარჩენმა ჯუჯებმა გამოქვაბულში და მთებში იპოვეს სახლი. ამ ადგილს სვარტალფჰეიმი ჰქვია.
ისინი არიან უმაღლესი დონის მჭედლები. ქმნიან ძლიერ და მაგიურ იარაღებს, როგორიცაა მაგალითად მიოლნირი, თორის ურო. ასევე ისინი ქმნიდნენ  სამკაულებსაც.

ერთ დღეს, კაცს,რომელსაც ერქვა მუნდილფარი, გაუჩნდა ორი შვილი. ისინი ძალიან კაშკაშა სილამაზით გამოირჩეოდნენ, ამიტომ მამამ მათ დაარქვა სოლი(მზე) და მანი(მთვარე).
ღმერთებს ეს არ მოსწონდათ. ისინი გაბრაზდნენ მუნდილფარის ქედმაღლობით, ამიტომ ძმებმა მოიტაცეს შვილები და ცაში ჩამოკიდეს. 
სოლი მოძრაობდა ეტლით და ორი ცხენით. მათი სახელებია: არვაკრი და ალვითრი. ეტლის ქვეშ არის ფარი, სახელად სვალინი, რათა დედამიწა დაიცვას სოლის გამოსხივებისგან.
მანი ეტლით და მხოლოდ ერთი ცხენით მოძრაობდა, სახელად ალდსვიდერი. მას არ შეეძლო მარტო ეტარებინა ცხენი, ამიტომ მიდგარდიდან მოიტაცა ორი ბავშვი, რათა დახმარებოდნენ ამ საქმეში. მათი სახელებია ბილი და იუკი.
სოლს და მანის ყოველთვის 2 მგელი ედევნება. მათი სახელებია სკოლი(ღალატი) და ჰატი(ზიზღი). სკოლის მიზანია სოლის ანუ მზის დაჭერა, ხოლო ჰატიმ მანი ანუ მთვარე უნდა დაიჭიროს.
ერთ დღესაც მგლები მიაღწევენ მზეს და მთვარეს, რაც იქნება რაგნაროკის, იგივე ღმერთების სიკვდილის, დადგომის დღე.
მათ გარდა დღისა და ღამის შექმნაზე არსებობს კიდევს სხვა ისტორიაც:
არსებობდა გოლიათი სახელად ნორვი. მას ჰყავდა ქალიშვილი - ნოტი(ღამე), რომელსაც შეეძინა ვაჟი, სახელად დაგრი(დღე).
ნოტი ატარებს ეტლს, რომელზეც შებმული არის ცხენი სახელად - ჰრიმფაქსი. მის უკან კი დაგრია, მისი ცხენის სახელია სკინფაქსი. მათაც დაზდევენ მგლები: სკოლი და ჰატი,
თუმცა შემდგომ ისტორიებში ნოტის და დაგრის ამბები გაურკვევლად ფიგურირებს, ამიტომ სოლის და მანის ისტორია უფრო მისაღებია.




