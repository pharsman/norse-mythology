ოდინი (Old Norse: Óðinn) არის მთავარი ღმერთი სკანდინავიურ მითოლოგიაში. სხვა ღმერთებთან შედარებით, მას ყველაზე მეტი დახასიათება აქვს.
ის მოხსენიებულია როგორც ყოველთა მამა, ცალთვალა მოხუცი, განუსაზღვრელად ბრძენი, ომის ღმერთი, პოეზიის ღმერთი, უმაღლესი დონის მაგიკოსი, ასევე მკვდრებისა და რუნების ღმერთი. 

მას სხზვადასხვა კულტურაში განსხვავებული სახელი აქვს: 

ვოდენი Woden - ძველი ინგლისური,
ვოდანი Wodan - ძველი ფრანგული,
ვუტანი - Wutan / Wuotan - ძველი მაღალი გერმანული,

თანამედროვე ინგლისური სიტყვა Wednesday (ოთხშაბათი), მომდინარეობს 'day of Woden'-დან რაც ნიშნავს ვოდენის დღეს.

ოდინმა, მის ძმებთან ერთად ,შექმნა სამყარო და დაასახლა ის. თვითონ კი მისთვის და ასგარდელებისთვი ააგო ასგარდი.
ის ზის ტახტზე სახელად ჰლიდსკალფი (Hliðskjálf), გვერდით კი უზის მეუღლე, ღმერთების დედოფალი სახელად ფრიგა.
ასგარდში არის ოდინის დარბაზი - ვალჰალა (Valhǫll), რაც სიტყვასიტყვით ნიშნავს მკვდართა დარბაზს. აქ ხვდებიან ბრძოლაში დახოცილ ადამიანთა ნახევარი. 

ოდინი არის ბრძენი და ყოვილს მცოდნე, ასევე შეეძლო დაენახა ყველა და ყველაფერი, მაგრამ მას მეტი უნდოდა. 
ამიტომაც მან გადაწყვიტა მისულიყო მიმირთან. 
მიმირი (Mímir) ცხოვრობს იგდრასილის ხის ფესვებში, იმ ფესვში სადაც მდებარეობს იოტუნჰეიმი. ის დარაჯობს მის წყაროს (Mímisbrunnr).
როდესაც ოდინი მასთან მივიდა, სთხოვა ამ წყაროდან წყალი შეესვა, რადგანაც ის შეიცავდა სამყაროსეულ სიბრძნეს. 
მიმირმა კი მიუგო რომ დაუთმობდა წყალს, თუ ის მის ერთ თვალს დათმობდა.
ოდინის პასუხი კი ეს იყო: 'ბრძენი ერთი თვალით უფრო მეტს ხედავს, ვიდრეს სულელი ორით', და ამის შემდგომ უყოყმანოდ ამოიჭრა თვალი და წყაროში ჩატოვა, შემდგომ კი წყალი შესვა.
ასეცე მან გაისროლა მისი შუბი - გუნგნირი, რომელიც სამიზნეს ყოველთვის აღწევს. ოდინის სამიზნე კი მისი თავი იყო. ამგვარად მან რიტუალური თვითმკვლელობა ჩაიდინა. საბოლოოდ კი ოდინმა ფეხებით დაიკიდა საკუთარი თავი იგდრასილის ხეზე 9 დღისადა 9 ღამის განმავლობაში, რათა ყოველი სამყაროს საიდუმლოებები და ცოდნა მიეღო.

ამ ყოველი ქმედების შემდგომ ოდინმა მართლაც რომ მიიღო უდიდესი ცოდნა და სიბრძნე, ასევე მიიღო უამრავი შესაძლებლობა. მას შეეძლო ამინდის კონტროლი, ავადმყოფობის განკურნება, საკუთარი სხეულის, ფორმის ცვლილება. მას შეეძლო მისი სულის სხვა არსებაში ჩასახლება.

ოდინს უამრავი შვილი ჰყავს, მათ შორისაა ბალდრი (Baldr), რომლის დედაც არის ფრიგა. და ასევე თორი (Þórr), რომლის დედაც არის იორდი (Jörd).
მას ასევე გვერდით უდგას ორი ყორანი: ჰუგინი (Huginn) და მუნინი(Muninn). რაც ნიშნავს ფიქრს და მეხსიერებას. ისინი დაფრინავენ სამყაროების გარშემო, შემდგომ კი რაც ნახეს და მოისმინეს, ყველაფერს ოდინს უამბობენ.

ოდინი მოძრაობს ცხენით, რომელსაც ჰქვია სლეიპნირი (Sleipnir). მას აქვს 8 ფეხი და ასევე შეუძლია ყველგან მოგზაურობა.

ოდინს ასევე ჰყავს ორი მგელი: გერი (Geri) და ფრეკი (Freki). მათი სახელები ნიშნავს ხარბს და მტაცებელს. საინტერესოა ის რომ, მგლები ოდინმა შექმნა მაშინ, როდესაც ის იყო მარტოსული და მოწყენილი. ხოლო მათ შემდეგ გაჩნდნენ ყორნები, რათა გერს და ფრეკს დახმარებოდნენ საკვების მოპოვებაში.

ზუსტად არ არის გარკვეული, თუმცა მათი ძირითადი დანიშნულება უნდა ყოფილიყო  ვალკირების დახმარება, დახოცილი მეომბების ვალჰალაში გადასაყვანათ.

ოდინი არის უმაღლესი დონის ჯადოქარი. მაგიის კონტროლი პირველად მან ქალღმერთი ფრეიასგან ისწავლა.

მოკლე გარეგნული აღწერით ის ასეთია: მოხუცი, ცალთვალა, ზოგჯერ წელში მოხრილი, რომლეიც ატარებს ჯოხს. და ასევე ხშირ შემთხვევაში ახურავს ფართო ქუდი.

მისი ისტორიის დასასრულს რაც შეეხება. რაგნაროკის დროს, ლოკის შვილი, გიგანტური ზომის მგელი, ფენრირი ოდინს ებძოლება და ამარცხებს კიდეც. ეს არის ყოველთა მამის აღსასრული, თუმცა მისი ერთ-ერთი შვილი, ვიდარი (Víðarr), იძიებს შურს და მოკლავს მგელს.